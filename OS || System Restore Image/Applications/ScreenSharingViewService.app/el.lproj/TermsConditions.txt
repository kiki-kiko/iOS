Τεχνική υποστήριξη AppleCare

Όροι και προϋποθέσεις

ΜΕ ΤΗΝ ΕΠΙΚΟΙΝΩΝΙΑ ΜΕ ΤΗΝ APPLE ΓΙΑ ΥΠΗΡΕΣΙΕΣ ΥΠΟΣΤΗΡΙΞΗΣ ΠΟΥ ΠΑΡΕΧΟΝΤΑΙ ΔΥΝΑΜΕΙ ΕΝΟΣ ΠΡΟΓΡΑΜΜΑΤΟΣ SERVICE PLAN ΠΟΥ ΑΝΑΦΕΡΕΤΑΙ ΚΑΤΩΤΕΡΩ («SERVICE PLAN») Ή ΤΗΝ ΕΓΓΡΑΦΗ ΣΕ ΕΝΑ ΠΡΟΓΡΑΜΜΑ SERVICE PLAN ΤΗΣ APPLE, ΤΟ ΑΤΟΜΟ Ή Η ΟΝΤΟΤΗΤΑ («ΠΕΛΑΤΗΣ») ΑΠΟΔΕΧΕΤΑΙ ΟΤΙ ΟΙ ΑΚΟΛΟΥΘΟΙ ΟΡΟΙ ΚΑΙ ΠΡΟΫΠΟΘΕΣΕΙΣ («ΟΡΟΙ ΚΑΙ ΠΡΟΫΠΟΘΕΣΕΙΣ») ΔΙΕΠΟΥΝ ΤΗΝ ΠΑΡΟΧΗ ΥΠΗΡΕΣΙΩΝ ΥΠΟΣΤΗΡΙΞΗΣ ΚΑΤΑ ΤΟ ΙΣΧΥΟΝ SERVICE PLAN. ΛΑΒΕΤΕ, ΩΣΤΟΣΟ, ΥΠΟΨΗ ΟΤΙ ΟΙ ΥΠΗΡΕΣΙΕΣ ΥΠΟΣΤΗΡΙΞΗΣ ΠΟΥ ΠΑΡΕΧΟΝΤΑΙ ΠΡΟΚΕΙΜΕΝΟΥ ΝΑ ΒΟΗΘΗΣΟΥΝ ΤΟΝ ΠΕΛΑΤΗ ΝΑ ΕΠΩΦΕΛΗΘΕΙ ΑΠΟ ΤΑ ΠΛΕΟΝΕΚΤΗΜΑΤΑ ΤΗΣ ΜΟΝΟΕΤΟΥΣ ΠΕΡΙΟΡΙΣΜΕΝΗΣ ΕΓΓΥΗΣΗΣ ΤΗΣ APPLE, ΤΟΥ APPLECARE+, ΤΟΥ APPLECARE PROTECTION PLAN Ή ΤΗΣ ΙΣΧΥΟΥΣΑΣ ΝΟΜΟΘΕΣΙΑΣ ΠΕΡΙ ΚΑΤΑΝΑΛΩΤΩΝ ΔΙΕΠΟΝΤΑΙ ΑΠΟ ΤΟΥΣ ΟΡΟΥΣ ΤΗΣ ΑΝΤΙΣΤΟΙΧΗΣ ΕΓΓΥΗΣΗΣ, ΤΗΣ ΣΥΜΒΑΣΗΣ ΠΑΡΟΧΗΣ ΥΠΗΡΕΣΙΩΝ APPLECARE Ή ΤΙΣ ΔΙΑΤΑΞΕΙΣ ΤΗΣ ΝΟΜΟΘΕΣΙΑΣ ΠΕΡΙ ΚΑΤΑΝΑΛΩΤΩΝ.   ΑΝΑΦΟΡΙΚΑ ΜΕ ΤΙΣ ΥΠΗΡΕΣΙΕΣ ΥΠΟΣΤΗΡΙΞΗΣ ΠΟΥ ΔΙΕΠΟΝΤΑΙ ΑΠΟ ΤΟΥΣ ΠΑΡΟΝΤΕΣ ΟΡΟΥΣ ΚΑΙ ΠΡΟΫΠΟΘΕΣΕΙΣ, ΑΝ Ο ΠΕΛΑΤΗΣ ΔΕΝ ΑΠΟΔΕΧΕΤΑΙ ΤΟΥΣ ΠΑΡΟΝΤΕΣ ΟΡΟΥΣ ΚΑΙ ΠΡΟΫΠΟΘΕΣΕΙΣ, Ο ΠΕΛΑΤΗΣ ΔΕΝ ΘΑ ΠΡΕΠΕΙ ΝΑ ΕΠΙΚΟΙΝΩΝΕΙ ΜΕ ΤΗΝ APPLE Ή ΝΑ ΕΓΓΡΑΦΕΤΑΙ ΣΤΟ SERVICE PLAN. ΓΙΑ ΝΑ ΑΚΥΡΩΣΕΙ ΕΝΑ SERVICE PLAN ΠΟΥ ΑΓΟΡΑΣΕ ΚΑΙ ΝΑ ΛΑΒΕΙ ΕΠΙΣΤΡΟΦΗ ΤΩΝ ΧΡΗΜΑΤΩΝ ΠΟΥ ΚΑΤΕΒΑΛΕ, Ο ΠΕΛΑΤΗΣ ΘΑ ΠΡΕΠΕΙ ΝΑ ΕΠΙΚΟΙΝΩΝΗΣΕΙ ΜΕ ΤΗΝ APPLE, ΟΠΩΣ ΠΕΡΙΓΡΑΦΕΤΑΙ ΠΑΡΑΚΑΤΩ. ΕΝΑ SERVICE PLAN ΘΑ ΙΣΧΥΕΙ ΕΑΝ Η APPLE ΑΠΟΔΕΧΤΕΙ ΤΗΝ ΕΓΓΡΑΦΗ ΤΟΥ ΠΕΛΑΤΗ («ΗΜΕΡΟΜΗΝΙΑ ΙΣΧΥΟΣ»).

1.	Υπηρεσίες. Με την αποδοχή της εγγραφής του Πελάτη, η Apple θα παρέχει όλες τις υπηρεσίες υποστήριξης («Υπηρεσίες υποστήριξης») στα προϊόντα λογισμικού της Apple ή τις συναφείς τεχνολογίες («Υποστηριζόμενα προϊόντα») για το ισχύον Service Plan, όπως αυτές περιγράφονται στην ακόλουθη ηλεκτρονική ιστοσελίδα: http://www.apple.com/legal/sales-support/applecare/actssgeos.html («Σελίδα υποστήριξης Service Plan»). Η Apple διατηρεί το δικαίωμα τροποποίησης των Υπηρεσιών υποστήριξης που παρέχονται ή/και των Υποστηριζόμενων προϊόντων που καλύπτονται από το Service Plan, οποιαδήποτε στιγμή, αναρτώντας ενημερώσεις στη Σελίδα υποστήριξης Service Plan. Η Apple δεν θα τροποποιεί τις Υπηρεσίες υποστήριξης ή/και τα Υποστηριζόμενα προϊόντα με τρόπο που (i) μειώνει το επίπεδο των παρεχόμενων από την Apple υπηρεσιών σύμφωνα με τις Υπηρεσίες υποστήριξης ή (ii) επηρεάζει ουσιωδώς την υποχρέωση της Apple για την παροχή των Υπηρεσιών υποστήριξης ή (iii) επηρεάζει ουσιωδώς τα δικαιώματα που απολαμβάνει ο Πελάτης δυνάμει των Υπηρεσιών υποστήριξης. Η Apple θα ειδοποιεί τον Πελάτη για τυχόν ενημερώσεις που επηρεάζουν το Service Plan του Πελάτη στη διεύθυνση ηλεκτρονικού ταχυδρομείου που αυτός έχει καταχωρήσει, τουλάχιστον τριάντα (30) ημέρες πριν από τη δημοσίευση της ενημέρωσης. Οι όροι που περιγράφονται στη Σελίδα υποστήριξης Service Plan ενσωματώνονται στους παρόντες Όρους και προϋποθέσεις. Σε περίπτωση αντιφάσεων μεταξύ των όρων που αναφέρονται στο παρόν έγγραφο και των όρων που αναφέρονται στη Σελίδα υποστήριξης Service Plan, υπερισχύουν οι όροι της Σελίδας υποστήριξης Service Plan.

2.	Περιορισμοί. 

2.1	Περιστατικά υποστήριξης. Τα Service Plan παρέχονται σε πακέτα ενός, πολλών ή απεριόριστων Περιστατικών υποστήριξης. Ένα Περιστατικό υποστήριξης είναι ένα συγκεκριμένο, διακριτό πρόβλημα η προέλευση του οποίου μπορεί να απομονωθεί σε μία αιτία. Η Apple θα καταβάλει εύλογες προσπάθειες να επιλύσει ένα Περιστατικό υποστήριξης, αλλά δεν εγγυάται την επίλυση των Περιστατικών υποστήριξης. Η Apple, κατά την αποκλειστική διακριτική της ευχέρεια, θα κρίνει τι συνιστά ένα Περιστατικό υποστήριξης και, στο βαθμό που επιτρέπεται από το νόμο, αν το Περιστατικό έχει επιλυθεί. Κατά γενικό κανόνα, ένα Περιστατικό υποστήριξης επιλύεται όταν ο Πελάτης λαμβάνει ένα από τα εξής: (α) πληροφορίες που επιλύουν το πρόβλημα, (β) πληροφορίες σχετικά με τη διαδικασία λήψης μιας λύσης λογισμικού που θα επιλύσει το πρόβλημα, (γ) γνωστοποίηση ότι το πρόβλημα προκαλείται από γνωστό, ανεπίλυτο πρόβλημα ή από πρόβλημα ασυµβατότητας του Υποστηριζόμενου προϊόντος, (δ) πληροφορίες που υποδεικνύουν ότι το πρόβλημα επιλύεται µε την αναβάθμιση σε νεότερη έκδοση του Υποστηριζόμενου προϊόντος ή (ε) γνωστοποίηση ότι το πρόβλημα εντοπίζεται σε επίπεδο υλικού. Στα Service Plan με περιορισμένο αριθμό Περιστατικών υποστήριξης, κάθε επικοινωνία για νέο Περιστατικό υποστήριξης που πραγματοποιείται από τον Πελάτη θα μειώνει τον αριθμό των υπολειπόμενων Περιστατικών υποστήριξης που δικαιούται ο Πελάτης.

2.2	Χρόνοι ανταπόκρισης. Η Apple θα καταβάλει εύλογες προσπάθειες να ανταποκριθεί στο αίτημα για την παροχή Υπηρεσίας υποστήριξης εντός εύλογου χρόνου ή εντός του χρόνου ανταπόκρισης που ορίζεται στο ισχύον Service Plan («Χρόνος ανταπόκρισης»), όποιο από τα δύο επέλθει πρώτο, αλλά δεν εγγυάται την παροχή απάντησης εντός συγκεκριμένου χρονικού διαστήματος. Όλοι οι Χρόνοι ανταπόκρισης μετρώνται σύμφωνα με τις Ώρες λειτουργίας του Service Plan, όπως αυτές ορίζονται στη Σελίδα υποστήριξης Service Plan. 

2.3	Τρέχουσα έκδοση. Εκτός αν ορίζεται άλλως, όλα τα Υποστηριζόμενα προϊόντα πρέπει να βρίσκονται στη νεότερη έκδοση τους. 

2.4	Χρήση. Οι Υπηρεσίες υποστήριξης δεν προορίζονται για χρήση σε πυρηνικές εγκαταστάσεις, αεροναυσιπλοΐα, συστήματα τηλεπικοινωνιών, μηχανήματα ελέγχου εναέριας κυκλοφορίας ή άλλες δραστηριότητες στις οποίες η αποτυχία των Υπηρεσιών υποστήριξης να επιφέρουν το επιθυμητό αποτέλεσμα μπορεί να οδηγήσει σε θάνατο, τραυματισμό, βαριά σωματική ή περιβαλλοντική βλάβη.

2.5	Επαφές τεχνικής υποστήριξης. Οι Υπηρεσίες υποστήριξης παρέχονται σε ένα ή περισσότερα πρόσωπα τα οποία καθορίζονται από τον Πελάτη κατά το χρόνο εγγραφής και σύμφωνα με τις διατάξεις του Service Plan («Επαφές τεχνικής υποστήριξης»). Οι Επαφές τεχνικής υποστήριξης είναι οι αποκλειστικοί σύνδεσμοι μεταξύ του Πελάτη και της Apple για την παροχή τεχνικής υποστήριξης δυνάμει του Service Plan. Στην περίπτωση των Service Plan με πολλές Επαφές τεχνικής υποστήριξης, αν ο Πελάτης επιθυμεί να αλλάξει τις Επαφές τεχνικής υποστήριξης, ο Πελάτης πρέπει τουλάχιστον πέντε (5) ημέρες πριν να ειδοποιήσει εγγράφως την Apple για την αλλαγή στην ισχύουσα Διεύθυνση επικοινωνίας για επιστροφή χρημάτων που ορίζεται παρακάτω ή, αν προβλέπεται από το Service Plan, να καταχωρήσει άμεσα τις αλλαγές μέσω της ασφαλούς, προσαρμοσμένης τοποθεσίας web του Πελάτη, η οποία ορίζεται στα εγχειρίδια οδηγιών που παρέχονται κατά την έναρξη ισχύος του Service Plan.

3.	Εξαιρέσεις. Εκτός αν ορίζεται άλλως στο Service Plan, η Apple δεν θα παρέχει Υπηρεσίες υποστήριξης σχετικά με προβλήματα ή ζητήματα που απορρέουν από (α) τη χρήση ενός Υποστηριζόμενου προϊόντος ως εφαρμογής που βασίζεται σε διακομιστή, (β) ζητήματα τα οποία θα μπορούσαν να επιλυθούν με την αναβάθμιση του Υποστηριζόμενου προϊόντος, (γ) τη χρήση ή τροποποίηση ενός Υποστηριζόμενου προϊόντος κατά τρόπο με τον οποίο δεν προβλέπεται να χρησιμοποιηθεί ή να τροποποιηθεί, (δ) προϊόντα ή τεχνολογίες τρίτων κατασκευαστών και τα αποτελέσματα ή την αλληλεπίδρασή τους με το Υποστηριζόμενο προϊόν, (ε) ζημιά στο μέσο στο οποίο παρέχεται ένα Υποστηριζόμενο προϊόν ή στον υπολογιστή στον οποίο έχει εγκατασταθεί ένα Υποστηριζόμενο προϊόν, (στ) τη χρήση ενός υπολογιστικού συστήματος το οποίο δεν είναι συμβατό με το Υποστηριζόμενο προϊόν και (ζ) ζητήματα που σχετίζονται με το Internet, το ηλεκτρονικό ταχυδρομείο, τη διαχείριση αρχείων, τη ρύθμιση των παραμέτρων του δικτύου, την εκτέλεση δεσμών ενεργειών, την εκτέλεση δεσμών ενεργειών FX, τον προγραμματισμό, τη μεταγλώττιση, τον εντοπισμό σφαλμάτων, το σχεδιασμό υποδομής, τη δημιουργία περιεχομένου, την προσαρμογή περιεχομένου, τον προγραμματισμό/τη σχεδίαση έργων πολυμέσων, τη διαχείριση πόρων, τη χρηματοδότηση, την εκπαίδευση, την επί τόπου διάγνωση ή άλλα ζητήματα που δεν εμπίπτουν στο πεδίο εφαρμογής των Υπηρεσιών υποστήριξης που περιγράφονται σε ένα Service Plan.

4.	Υποχρεώσεις του Πελάτη. Για να λάβει Υπηρεσίες υποστήριξης, ο Πελάτης πρέπει να εγγραφεί στο Service Plan και να ακολουθήσει τις οδηγίες πρόσβασης που παρέχονται από την Apple. Ο Πελάτης είναι υπεύθυνος για όλες τις δαπάνες για τη δημιουργία και τη διατήρηση επικοινωνίας μέσω ηλεκτρονικού ταχυδρομείου και τηλεφωνικής επικοινωνίας με την Apple. Ο Πελάτης θα συνεργάζεται με την Apple όταν ζητά Υπηρεσίες υποστήριξης παρέχοντας τις πληροφορίες που είναι απαραίτητες, ώστε η Apple να διαγνώσει το πρόβλημα. Ο Πελάτης είναι υπεύθυνος για κάθε διαδικασία επαναφοράς ή αποκατάστασης των αρχείων, δεδομένων ή προγραμμάτων που έχουν χαθεί ή τροποποιηθεί. Ο Πελάτης θα διατηρεί και θα εκτελεί πρόγραμμα πλήρους δημιουργίας αντιγράφων ασφαλείας των δεδομένων του και αποκατάστασης σε περίπτωση καταστροφής. Ο Πελάτης είναι αποκλειστικά υπεύθυνος για κάθε ζήτημα ασφάλειας των εμπιστευτικών, ιδιωτικών ή απόρρητων πληροφοριών του. Ο Πελάτης δεν θα αποκαλύπτει στην Apple εμπιστευτικές, ιδιωτικές ή άλλες πληροφορίες που προστατεύονται από δικαιώματα πνευματικής ιδιοκτησίας και δύνανται να καταστήσουν την Apple υπεύθυνη. Ο Πελάτης θα διαθέτει εύλογο επίπεδο κατανόησης για τα Υποστηριζόμενα προϊόντα, για τα οποία ζητά Υπηρεσίες υποστήριξης, καθώς και για το υπολογιστικό σύστημα στο οποίο τα εκτελεί. Ο Πελάτης δεν δύναται να μεταβιβάσει Υπηρεσίες υποστήριξης σε τρίτους. Οι Υπηρεσίες υποστήριξης παρέχονται με αποκλειστικό σκοπό την εσωτερική χρήση από τον Πελάτη και τυχόν μη εξουσιοδοτημένη διανομή των Υπηρεσιών υποστήριξης θα αποτελεί αιτία για την άμεση λύση των παρόντων Όρων και προϋποθέσεων. Ο Πελάτης θα λαμβάνει εύλογα μέτρα για την αποτροπή της μη εξουσιοδοτημένης διανομής και χρήσης των Υπηρεσιών υποστήριξης. Ο Πελάτης δεν θα προβαίνει σε κατάχρηση λήψης ή χρήσης των Υπηρεσιών υποστήριξης, συμπεριλαμβανομένης, μεταξύ άλλων, της πρόσβασης στις Υπηρεσίες υποστήριξης για προβλήματα τα οποία έχουν ήδη επιλυθεί. 

5.	Υπηρεσίες υποστήριξης με απομακρυσμένη πρόσβαση. Στο πλαίσιο του Service Plan, η Apple δύναται να παρέχει Υπηρεσίες υποστήριξης με απομακρυσμένη πρόσβαση μέσω Internet, βάσει των οποίων θα αποκτά πρόσβαση και, εφόσον επιτρέπεται από τον Πελάτη, θα ελέγχει και θα συλλέγει πληροφορίες στον υπολογιστή του Πελάτη μέσω εγκατάστασης και χρήσης λογισμικού απομακρυσμένης πρόσβασης. Η εγκατάσταση και η χρήση λογισμικού απομακρυσμένης πρόσβασης από τον Πελάτη υποδηλώνει την παροχή άδειας προς την Apple να παρέχει Υπηρεσίες υποστήριξης κατ' αυτόν τον τρόπο. Το σύνολο ή τμήμα των αρχείων του λογισμικού απομακρυσμένης πρόσβασης δύναται να παραμείνει στον υπολογιστή του Πελάτη μετά τη λήξη της συνεδρίας παροχής της Υπηρεσίας υποστήριξης. Η κυριότητα του λογισμικού απομακρυσμένης πρόσβασης και όλα τα δικαιώματα πνευματικής ιδιοκτησίας που το συνοδεύουν παραμένουν στην ιδιοκτησία της Apple Inc. ή/και των δικαιοπαρόχων της. Η χρήση του σχετικού λογισμικού απομακρυσμένης πρόσβασης ενδέχεται να υπόκειται σε πρόσθετους όρους παραχώρησης άδειας χρήσης οι οποίοι είναι διαθέσιμοι στην τοποθεσία web http://images.apple.com/legal/sales-support/applecare/docs/remotesupport_terms.pdf. Ο Πελάτης δεν δύναται να προβεί σε ανακατασκευή του αντικειμενικού κώδικα ή αποσυμπίληση οποιουδήποτε τμήματος του λογισμικού απομακρυσμένης πρόσβασης. Κατά την παροχή Υπηρεσιών υποστήριξης με απομακρυσμένη πρόσβαση, η Apple θα αποκτά πρόσβαση, θα ελέγχει και θα συλλέγει πληροφορίες στον υπολογιστή του Πελάτη μόνο στο βαθμό που πιστεύει εύλογα ότι αυτές οι πληροφορίες είναι απαραίτητες για την ανάλυση και την παροχή βοήθειας αναφορικά με το Περιστατικό υποστήριξης. Η Apple συνιστά στον Πελάτη να κλείνει όλα τα αρχεία και τις εφαρμογές που δεν σχετίζονται με το Περιστατικό υποστήριξης. Το λογισμικό απομακρυσμένης πρόσβασης ή οι λειτουργίες του υπολογιστή του Πελάτη θα επιτρέπουν στον Πελάτη να τερματίσει οποιαδήποτε στιγμή τη συνεδρία παροχής Υπηρεσίας υποστήριξης με απομακρυσμένη πρόσβαση.

Σημαντικό - Η Apple ενδέχεται να υποχρεούται εκ του νόμου και βάσει πολιτικής να αναφέρει στις αρχές επιβολής του νόμου ορισμένες εικόνες, σε περίπτωση προβολής τους κατά τη διάρκεια μιας συνεδρίας.

6.	Αποποίηση εγγύησης. ΑΝ ΚΑΙ Η APPLE ΔΕΝ ΔΥΝΑΤΑΙ ΝΑ ΕΓΓΥΗΘΕΙ ΤΗΝ ΕΠΙΛΥΣΗ ΕΝΟΣ ΠΕΡΙΣΤΑΤΙΚΟΥ ΥΠΟΣΤΗΡΙΞΗΣ, Η APPLE ΘΑ ΚΑΤΑΒΑΛΛΕΙ ΕΥΛΟΓΕΣ ΠΡΟΣΠΑΘΕΙΕΣ ΓΙΑ ΤΗΝ ΠΑΡΟΧΗ ΜΕ ΕΠΑΓΓΕΛΜΑΤΙΣΜΟ ΥΠΗΡΕΣΙΩΝ ΥΠΟΣΤΗΡΙΞΗΣ ΔΥΝΑΜΕΙ ΤΟΥ SERVICE PLAN. ΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΟ ΝΟΜΟ, Η ΡΗΤΗ ΕΓΓΥΗΣΗ ΚΑΙ ΤΑ ΜΕΤΡΑ ΑΠΟΚΑΤΑΣΤΑΣΗΣ ΠΟΥ ΟΡΙΖΟΝΤΑΙ ΣΤΟ ΠΑΡΟΝ ΕΙΝΑΙ ΑΠΟΚΛΕΙΣΤΙΚΑ ΚΑΙ ΥΠΕΡΙΣΧΥΟΥΝ ΟΛΩΝ ΤΩΝ ΑΛΛΩΝ ΕΓΓΥΗΣΕΩΝ, ΜΕΤΡΩΝ ΑΠΟΚΑΤΑΣΤΑΣΗΣ ΚΑΙ ΠΡΟΫΠΟΘΕΣΕΩΝ, ΠΡΟΦΟΡΙΚΩΝ Ή ΓΡΑΠΤΩΝ, ΝΟΜΙΜΩΝ, ΡΗΤΩΝ Ή ΣΙΩΠΗΡΩΝ. ΕΦΟΣΟΝ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η APPLE ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ ΑΠΟΠΟΙΟΥΝΤΑΙ ΡΗΤΑ ΚΑΘΕ ΝΟΜΙΜΗ Ή ΣΙΩΠΗΡΗ ΕΓΓΥΗΣΗ ΠΟΥ ΣΧΕΤΙΖΕΤΑΙ Ή ΑΠΟΡΡΕΕΙ ΚΑΘ' ΟΙΟΝΔΗΠΟΤΕ ΤΡΟΠΟ ΑΠΟ ΤΟΥΣ ΠΑΡΟΝΤΕΣ ΟΡΟΥΣ ΚΑΙ ΠΡΟΫΠΟΘΕΣΕΙΣ, ΣΥΜΠΕΡΙΛΑΜΒΑΝΟΜΕΝΩΝ ΤΩΝ ΣΙΩΠΗΡΩΝ ΕΓΓΥΗΣΕΩΝ Ή ΤΩΝ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ Ή ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ. 

7.	Περιορισμός ευθύνης. ΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΟ ΝΟΜΟ, Η ΕΥΘΥΝΗ ΤΗΣ APPLE ΚΑΙ ΤΩΝ ΔΙΚΑΙΟΠΑΡΟΧΩΝ ΤΗΣ ΔΥΝΑΜΕΙ ΤΩΝ ΠΑΡΟΝΤΩΝ ΟΡΩΝ ΚΑΙ ΠΡΟΫΠΟΘΕΣΕΩΝ ΠΕΡΙΟΡΙΖΕΤΑΙ ΣΤΑ ΠΟΣΑ ΠΟΥ ΚΑΤΑΒΛΗΘΗΚΑΝ ΑΠΟ ΤΟΝ ΠΕΛΑΤΗ ΓΙΑ ΤΗΝ ΠΑΡΟΧΗ ΤΟΥ SERVICE PLAN ΠΟΥ ΠΑΡΗΓΓΕΙΛΕ Ο ΠΕΛΑΤΗΣ. ΣΕ ΚΑΜΙΑ ΠΕΡΙΠΤΩΣΗ Η APPLE ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ ΔΕΝ ΦΕΡΟΥΝ ΟΠΟΙΑΔΗΠΟΤΕ ΕΥΘΥΝΗ ΓΙΑ ΤΥΧΟΝ ΕΜΜΕΣΕΣ, ΕΙΔΙΚΕΣ, ΣΥΜΠΤΩΜΑΤΙΚΕΣ Ή ΠΑΡΕΠΟΜΕΝΕΣ ΖΗΜΙΕΣ, ΣΥΜΠΕΡΙΛΑΜΒΑΝΟΜΕΝΩΝ, ΜΕΤΑΞΥ ΑΛΛΩΝ, ΤΩΝ ΖΗΜΙΩΝ ΑΠΟ ΔΙΑΦΥΓΟΝΤΑ ΚΕΡΔΗ, ΑΠΩΛΕΙΑ ΔΕΔΟΜΕΝΩΝ, ΑΠΩΛΕΙΑ ΧΡΗΣΗΣ Ή ΕΞΟΠΛΙΣΜΟΥ Ή ΕΓΚΑΤΑΣΤΑΣΕΩΝ Ή ΔΙΑΚΟΠΗ ΕΠΙΧΕΙΡΗΜΑΤΙΚΗΣ ΔΡΑΣΤΗΡΙΟΤΗΤΑΣ, ΟΙ ΟΠΟΙΕΣ ΑΠΟΡΡΕΟΥΝ ΚΑΘ' ΟΙΟΝΔΗΠΟΤΕ ΤΡΟΠΟ ΑΠΟ ΤΟΥΣ ΠΑΡΟΝΤΕΣ ΟΡΟΥΣ ΚΑΙ ΠΡΟΫΠΟΘΕΣΕΙΣ ΔΥΝΑΜΕΙ ΟΠΟΙΑΣΔΗΠΟΤΕ ΘΕΩΡΙΑΣ ΓΙΑ ΤΗΝ ΕΥΘΥΝΗ, ΑΝΕΞΑΡΤΗΤΑ ΑΠΟ ΤΟ ΑΝ Η APPLE ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ ΕΙΧΑΝ ΛΑΒΕΙ ΓΝΩΣΗ ΓΙΑ ΤΗΝ ΠΙΘΑΝΟΤΗΤΑ ΤΩΝ ΕΝ ΛΟΓΩ ΖΗΜΙΩΝ. ΑΛΛΕΣ ΡΗΤΡΕΣ ΑΠΟΠΟΙΗΣΗΣ ΔΥΝΑΝΤΑΙ ΝΑ ΠΕΡΙΛΑΜΒΑΝΟΝΤΑΙ ΣΤΟΥΣ ΟΡΟΥΣ ΠΑΡΑΧΩΡΗΣΗΣ ΑΔΕΙΑΣ ΧΡΗΣΗΣ ΠΟΥ ΙΣΧΥΟΥΝ ΓΙΑ ΤΟ ΛΟΓΙΣΜΙΚΟ ΑΠΟΜΑΚΡΥΣΜΕΝΗΣ ΠΡΟΣΒΑΣΗΣ ΚΑΙ ΟΙ ΟΠΟΙΟΙ ΕΙΝΑΙ ΔΙΑΘΕΣΙΜΟΙ ΣΤΗΝ ΤΟΠΟΘΕΣΙΑ WEB http://www.apple.com/legal/sales-support/remote-support/. ΕΑΝ Ο ΠΕΛΑΤΗΣ ΚΑΛΥΠΤΕΤΑΙ ΑΠΟ ΤΗ ΝΟΜΟΘΕΣΙΑ Ή ΤΟΥΣ ΚΑΝΟΝΙΣΜΟΥΣ ΠΕΡΙ ΠΡΟΣΤΑΣΙΑΣ ΚΑΤΑΝΑΛΩΤΩΝ ΤΗΣ ΧΩΡΑΣ ΑΓΟΡΑΣ Ή, ΕΝΑΛΛΑΚΤΙΚΑ, ΤΗΣ ΧΩΡΑΣ ΔΙΑΜΟΝΗΣ ΤΟΥ, ΤΑ ΠΛΕΟΝΕΚΤΗΜΑΤΑ ΤΑ ΟΠΟΙΑ ΠΑΡΕΧΟΝΤΑΙ ΒΑΣΕΙ ΤΩΝ ΠΑΡΟΝΤΩΝ ΟΡΩΝ ΚΑΙ ΠΡΟΫΠΟΘΕΣΕΩΝ ΕΙΝΑΙ ΣΥΜΠΛΗΡΩΜΑΤΙΚΑ ΠΡΟΣ ΤΟ ΣΥΝΟΛΟ ΤΩΝ ΔΙΚΑΙΩΜΑΤΩΝ ΚΑΙ ΜΕΤΡΩΝ ΑΠΟΚΑΤΑΣΤΑΣΗΣ ΠΟΥ ΠΡΟΒΛΕΠΟΝΤΑΙ ΑΠΟ ΤΟΥΣ ΕΝ ΛΟΓΩ ΝΟΜΟΥΣ ΚΑΙ ΚΑΝΟΝΙΣΜΟΥΣ ΠΕΡΙ ΠΡΟΣΤΑΣΙΑΣ ΚΑΤΑΝΑΛΩΤΩΝ. ΟΡΙΣΜΕΝΕΣ ΧΩΡΕΣ, ΚΡΑΤΗ ΚΑΙ ΠΕΡΙΟΧΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΩΝ ΣΥΜΠΤΩΜΑΤΙΚΩΝ Ή ΠΑΡΕΠΟΜΕΝΩΝ ΖΗΜΙΩΝ Ή ΤΙΣ ΕΞΑΙΡΕΣΕΙΣ ΚΑΙ ΤΟΥΣ ΠΕΡΙΟΡΙΣΜΟΥΣ ΩΣ ΠΡΟΣ ΤΙΣ ΣΙΩΠΗΡΕΣ ΕΓΓΥΗΣΕΙΣ Ή ΠΡΟΫΠΟΘΕΣΕΙΣ, ΚΑΤΑ ΣΥΝΕΠΕΙΑ, ΟΙ ΕΝ ΛΟΓΩ ΠΕΡΙΟΡΙΣΜΟΙ Ή ΕΞΑΙΡΕΣΕΙΣ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΤΟΝ ΠΕΛΑΤΗ. ΟΙ ΠΑΡΟΝΤΕΣ ΟΡΟΙ ΚΑΙ ΠΡΟΫΠΟΘΕΣΕΙΣ ΠΑΡΕΧΟΥΝ ΣΤΟΝ ΠΕΛΑΤΗ ΣΥΓΚΕΚΡΙΜΕΝΑ ΝΟΜΙΚΑ ΔΙΚΑΙΩΜΑΤΑ ΚΑΙ Ο ΠΕΛΑΤΗΣ ΕΝΔΕΧΕΤΑΙ ΝΑ ΕΧΕΙ ΚΑΙ ΑΛΛΑ ΔΙΚΑΙΩΜΑΤΑ ΑΝΑΛΟΓΑ ΜΕ ΤΗ ΧΩΡΑ, ΤΟ ΚΡΑΤΟΣ Ή ΤΗΝ ΠΕΡΙΟΧΗ ΤΟΥ.

8.	Διάρκεια και καταγγελία. Εκτός αν η λύση επέλθει νωρίτερα σύμφωνα με την παρούσα παράγραφο, το Service Plan θα συνεχίσει να ισχύει για περίοδο δώδεκα (12) μηνών από την Ημερομηνία ισχύος ή μέχρι να χρησιμοποιηθούν όλα τα Περιστατικά υποστήριξης, όποιο από τα δύο επέλθει πρώτο (εκτός εάν υπάρχει διαφορετική έγγραφη έγκριση από την Apple). Η Apple δεν θα παράσχει Υπηρεσίες υποστήριξης μετά τη λήξη του Service Plan, εκτός εάν το Service Plan ανανεωθεί κατά ή πριν από την ημερομηνία λήξης του. Η Apple δύναται να καταγγείλει οποιαδήποτε στιγμή ένα Service Plan (α) αν αφού ειδοποιήσει τον Πελάτη εγγράφως τουλάχιστον δεκαπέντε (15) ημέρες πριν, ο Πελάτης δεν καταβάλει το οφειλόμενο τίμημα για το Service Plan ή (β) αν, αφού ειδοποιήσει εγγράφως τον Πελάτη τουλάχιστον τριάντα (30) ημέρες πριν, ο Πελάτης δεν αποκαταστήσει παραβίαση των παρόντων Όρων και προϋποθέσεων ή (γ) αν ο Πελάτης παραβιάσει όρο της εκάστοτε σύμβασης άδειας χρήσης λογισμικού που διέπει τη χρήση του λογισμικού που παρέχεται δυνάμει του Service Plan. Εκτός αν άλλως προβλέπεται από το νόμο και υπό την προϋπόθεση ότι καμία Υπηρεσία υποστήριξης δεν έχει ληφθεί από τον Πελάτη, ο Πελάτης δύναται να υπαναχωρήσει από το Service Plan για οποιονδήποτε λόγο εντός τριάντα (30) ημερών από την ημερομηνία αγοράς ή την Ημερομηνία ισχύος του Service Plan, όποιο από τα δύο επέλθει αργότερα, και να λάβει επιστροφή όλων των ποσών που καταβλήθηκαν. Τα αιτήματα για επιστροφή πρέπει να αποστέλλονται εγγράφως, μαζί με τη σχετική απόδειξη αγοράς, στη Διεύθυνση επικοινωνίας για επιστροφή χρημάτων που ορίζεται παρακάτω. Οι παράγραφοι 6, 7 και 12 παραμένουν σε ισχύ και μετά την καταγγελία των παρόντων Όρων και προϋποθέσεων για οποιονδήποτε λόγο.

9.	Apple, εφαρμοστέο δίκαιο. Η «Apple» ορίζεται με βάση τον παρακάτω πίνακα, ανάλογα με τη χώρα διαμονής του Πελάτη. ΣΥΝΟΜΟΛΟΓΕΙΤΑΙ ΟΤΙ ΟΙ ΠΑΡΟΝΤΕΣ ΟΡΟΙ ΚΑΙ ΠΡΟΫΠΟΘΕΣΕΙΣ ΔΙΕΠΟΝΤΑΙ ΑΠΟ ΤΟΥΣ ΝΟΜΟΥΣ ΤΗΣ ΧΩΡΑΣ ΑΓΟΡΑΣ Ή, ΕΝΑΛΛΑΚΤΙΚΑ, ΤΗΣ ΧΩΡΑΣ ΔΙΑΜΟΝΗΣ. ΑΡΜΟΔΙΑ ΓΙΑ ΤΗ ΔΙΕΥΘΕΤΗΣΗ ΤΩΝ ΣΧΕΤΙΚΩΝ ΖΗΤΗΜΑΤΩΝ ΕΙΝΑΙ ΤΑ ΔΙΚΑΣΤΗΡΙΑ ΤΩΝ ΑΝΤΙΣΤΟΙΧΩΝ ΧΩΡΩΝ. 

10.	Πρόσθετες υπηρεσίες ή λογισμικό. Τυχόν πρόσθετες υπηρεσίες που παρέχονται στο πλαίσιο ενός Service Plan θα διέπονται από τους παρόντες Όρους και προϋποθέσεις. Εφόσον παρέχονται Υπηρεσίες υποστήριξης σε χώρο του Πελάτη στο πλαίσιο του Service Plan, ο Πελάτης θα διασφαλίζει ότι θα εκχωρείται στην Apple πρόσβαση στο χώρο κατά τον καθορισμένο χρόνο και θα εξασφαλίζει την παροχή ασφαλούς περιβάλλοντος εργασίας, ώστε να μπορεί η Apple να παρέχει τις Υπηρεσίες υποστήριξης. Εφόσον παρέχεται λογισμικό στο πλαίσιο του Service Plan, το εν λόγω λογισμικό θα αποτελεί πνευματική ιδιοκτησία της Apple Inc. ή/και των δικαιοπαρόχων της. Ο Πελάτης δύναται να εγκαθιστά, να αναπαράγει και να χρησιμοποιεί το λογισμικό αποκλειστικά για το σκοπό υποστήριξης των Υποστηριζόμενων προϊόντων, αλλά, εκτός από τις περιπτώσεις στις οποίες επιτρέπεται από την ισχύουσα νομοθεσία, απαγορεύεται να προβαίνει σε ανακατασκευή του πηγαίου κώδικα, αποσυμπίληση, τροποποίηση, ενοικίαση, χρηματοδοτική μίσθωση, χρησιδάνειο ή δημιουργία παράγωγων έργων του λογισμικού. Αν το λογισμικό υπόκειται στους όρους διαφορετικής σύμβασης άδειας χρήσης, οι όροι της διαφορετικής σύμβασης άδειας χρήσης θα διέπουν τη χρήση του λογισμικού. Τυχόν λογισμικό που διατίθεται στην Κυβέρνηση των Ηνωμένων Πολιτειών δυνάμει των παρόντων Όρων και προϋποθέσεων θεωρείται ως «περιορισμένων δικαιωμάτων λογισμικό υπολογιστών», όπως καθορίζεται στη διάταξη 52.227-19 του κανονισμού FAR (Κανονισμός προμηθειών της Ομοσπονδιακής κυβέρνησης). Τα δικαιώματα της Κυβέρνησης των Ηνωμένων Πολιτειών επί του λογισμικού είναι αυτά που προβλέπονται στη διάταξη 52.227-19 του κανονισμού FAR.

11.	Προστασία δεδομένων. Ο Πελάτης αποδέχεται και κατανοεί ότι είναι απαραίτητο για την Apple να συλλέγει, να επεξεργάζεται και να χρησιμοποιεί τα δεδομένα του Πελάτη για την παροχή της υπηρεσίας και την εκπλήρωση των υποχρεώσεών της σύμφωνα με το Service Plan. Αυτή μπορεί να περιλαμβάνει τη μεταφορά δεδομένων του Πελάτη σε συνδεδεμένες με αυτήν εταιρείες ή αντιπροσώπους σέρβις σύμφωνα με τους όρους της Πολιτικής απορρήτου της  Apple (http://www.apple.com/legal/warranty/privacy). Η Apple θα προστατεύει τα στοιχεία του Πελάτη σύμφωνα με την Πολιτική απορρήτου της Apple. Αν ο Πελάτης επιθυμεί να αποκτήσει πρόσβαση στα στοιχεία του που τηρεί η Apple ή αν ο Πελάτης επιθυμεί να πραγματοποιήσει οποιεσδήποτε αλλαγές, ο Πελάτης δύναται να ενημερώσει τις προτιμήσεις προσωπικών στοιχείων του από την ιστοσελίδα Ενημέρωσης προτιμήσεων απορρήτου (http://www.apple.com/contact/myinfo). Η Apple δύναται να καταγράψει μέρος ή το σύνολο των κλήσεων που πραγματοποιούνται μεταξύ του Πελάτη και της Apple για εκπαιδευτικούς σκοπούς, διασφάλιση ποιότητας και ως υλικό αναφοράς.

12.	Γενικές διατάξεις. Ο Πελάτης δεν δύναται να εκχωρήσει τα δικαιώματα ή τις υποχρεώσεις του που απορρέουν από το Service Plan. Κάθε μη εξουσιοδοτημένη εκχώρηση θα θεωρείται άκυρη. Η Apple δεν θα φέρει καμία ευθύνη για υπερημερία ή αδυναμία παροχής η οποία οφείλεται σε λόγους που δεν εμπίπτουν στο πεδίο ευλόγου ελέγχου της. Η αποποίηση οποιασδήποτε παράβασης ή αθέτησης βάσει των παρόντων Όρων και προϋποθέσεων δεν αποτελεί αποποίηση των επακόλουθων παραβάσεων ή αθετήσεων. Εάν κάποιο αρμόδιο δικαστήριο κρίνει ότι οποιαδήποτε διάταξη των παρόντων Όρων και προϋποθέσεων είναι μη έγκυρη ή μη εφαρμοστέα, οι λοιπές διατάξεις παραμένουν σε πλήρη ισχύ και εφαρμογή και τα μέρη θα αντικαταστήσουν τη μη έγκυρη ή μη εφαρμοστέα διάταξη με έγκυρη και εφαρμοστέα, η οποία θα εκφράζει την αρχική πρόθεση των μερών και το οικονομικό αποτέλεσμα των Όρων και προϋποθέσεων. Οι παρόντες Όροι και προϋποθέσεις, συμπεριλαμβανομένων τυχόν πρόσθετων όρων που αναφέρονται στο παρόν, αποτελούν τη συνολική συμφωνία μεταξύ της Apple και του Πελάτη αναφορικά με το Service Plan και τις Υπηρεσίες υποστήριξης που παρέχονται στο παρόν και υπερέχουν όλων των προηγούμενων διαπραγματεύσεων, συμφωνιών και συνεννοήσεων σε σχέση με το αντικείμενο, ενώ καμία προσθήκη, διαγραφή ή τροποποίηση οποιασδήποτε εκ των διατάξεων του παρόντος δεν είναι δεσμευτική για την Apple, εκτός εάν έχει έγγραφη μορφή και έχει υπογραφεί από κάποιον εξουσιοδοτημένο εκπρόσωπο της Apple. Κάθε άλλος όρος ή προϋπόθεση σε οποιαδήποτε παραγγελία ή άλλο έγγραφο που υποβάλλεται από τον Πελάτη δεν έχει καμία ισχύ και εφαρμογή και απορρίπτεται ρητά. 

ΠΑΡΑΛΛΑΓΕΣ ΧΩΡΑΣ

Οι ακόλουθες παραλλαγές χώρας υπερισχύουν σε περίπτωση ασυνέπειας με οποιαδήποτε άλλη διάταξη του παρόντος Προγράμματος:

ΑΥΣΤΡΑΛΙΑ
Τα δικαιώματα που περιγράφονται στους παρόντες όρους και προϋποθέσεις αναφορικά με τις επιστροφές, επιστροφές χρημάτων και τις εγγυήσεις είναι συμπληρωματικά προς τα νόμιμα δικαιώματα τα οποία ενδέχεται να έχετε δυνάμει του Νόμου περί ανταγωνισμού και καταναλωτών του 2010 (Competition and Consumer Act 2010) και κάθε άλλου ισχύοντος νόμου και κανονισμού περί προστασίας καταναλωτών στην Αυστραλία.

ΒΕΛΓΙΟ
Ο Πελάτης αποδέχεται ότι κατά την επικοινωνία του με την Apple για τις Υπηρεσίες υποστήριξης, δεν ασκεί κανένα δικαίωμα που σχετίζεται με συναφθείσα στο παρελθόν σύμβαση πώλησης κατά την έννοια του άρθρου 94 εδάφιο 3 του Νόμου περί εμπορικών πρακτικών της 14ης Ιουλίου 1991 (Trade Practices Act of 14 July 1991)

ΓΕΡΜΑΝΙΑ
Άρθρο 7. Περιορισμός ευθύνης. Για τους Πελάτες που είναι Καταναλωτές ισχύουν τα ακόλουθα: Η Apple καθίσταται υπεύθυνη για ζημίες δυνάμει των όρων του Service Plan μόνο σύμφωνα με τις ακόλουθες διατάξεις: (i) απεριόριστη ευθύνη για ζημίες που οφείλονται σε δόλο ή βαριά αμέλεια, (ii) απεριόριστη ευθύνη σε περίπτωση θανάτου, σωματικής βλάβης ή βλάβης της υγείας που οφείλεται σε δόλο ή αμέλεια, (iii) για ζημίες που οφείλονται στην έλλειψη ιδιοτήτων για τις οποίες παρέχεται εγγύηση, μέχρι το ποσό που καλύπτεται από το σκοπό της εγγύησης και ο οποίος ήταν δυνατόν να προβλεφθεί από την Apple κατά το χρόνο παροχής της εγγύησης, (iv) σύμφωνα με το νόμο περί ευθύνης λόγω ελαττωματικών προϊόντων (Product Liability Act) σε περίπτωση ευθύνης που οφείλεται σε ελαττωματικά προϊόντα ή (v) για ζημίες που οφείλονται σε παράβαση βασικών υποχρεώσεων της Apple οι οποίες αποτελούν την ουσία του Service Plan, ήταν αποφασιστικής σημασίας για τη σύναψη του Service Plan και στις οποίες μπορεί να βασίζεται ο Πελάτης. Αποκλείεται οποιαδήποτε περαιτέρω επέκταση της ευθύνης της Apple επί της ουσίας.

ΙΤΑΛΙΑ
Άρθρο 4. Υποχρεώσεις του Πελάτη. Στο άρθρο 4 προστίθενται τα ακόλουθα:

Οι δαπάνες για την επικοινωνία μέσω ηλεκτρονικού ταχυδρομείου και την τηλεφωνική επικοινωνία διαμορφώνονται από τον πάροχο υπηρεσιών τηλεφωνίας/internet.

ΝΟΡΒΗΓΙΑ
Άρθρο 8. Διάρκεια και καταγγελία: Στο άρθρο 8 προστίθενται τα ακόλουθα: 

Αν είστε καταναλωτής, έχετε υπόψη ότι το δικαίωμα υπαναχώρησης που έχετε δυνάμει του νορβηγικού νόμου περί υπαναχώρησης από τη σύμβαση πώλησης (Νόμος της 21ης Δεκεμβρίου αριθμ. 105 (Act of December 21st 2000 no. 105), λαμβάνεται υπόψη στην παράγραφο 8, Διάρκεια και καταγγελία. 

ΣΟΥΗΔΙΑ
Άρθρο 1. Υπηρεσίες. Στο άρθρο 1 προστίθενται τα ακόλουθα:

Αν οι τροποποιήσεις που πραγματοποιήθηκαν στις Υπηρεσίες υποστήριξης βλάπτουν ουσιωδώς τον Πελάτη, ο Πελάτης δικαιούται να καταγγείλει το Service Plan σύμφωνα με τις διατάξεις της παραγράφου 8 κατωτέρω.

Άρθρο 8. Διάρκεια και καταγγελία. Η πρόταση «Αν η Apple προβεί σε αλλαγές στις Υπηρεσίες υποστήριξης που βλάπτουν ουσιωδώς τον Πελάτη, όπως η ακύρωση των υπηρεσιών υποστήριξης σε σχέση με το προϊόν του Πελάτη, ο Πελάτης δικαιούται να καταγγείλει το Service Plan και να λάβει επιστροφή ποσού ισοδύναμου με το ποσό που αντιστοιχεί στην υπόλοιπη περίοδο ισχύος του Service Plan», προστίθεται μετά την διάταξη «Εκτός αν άλλως προβλέπεται από το νόμο και υπό την προϋπόθεση ότι καμία Υπηρεσία υποστήριξης δεν έχει ληφθεί από τον Πελάτη, ο Πελάτης δύναται να υπαναχωρήσει από το Service Plan για οποιονδήποτε λόγο εντός τριάντα (30) ημερών από την ημερομηνία αγοράς ή την Ημερομηνία ισχύος του Service Plan, όποιο από τα δύο επέλθει αργότερα, και να λάβει επιστροφή όλων των ποσών που καταβλήθηκαν.”

Περιοχή/Χώρα αγοράς
Apple
Διεύθυνση
Αμερικανική ήπειρος


Βραζιλία
Apple Computer Brasil Ltda
Rua: Leopoldo Couto Magalhães Júnior, nº 700, 7º andar, São Paulo, SP, Brasil 
04542-000
SAC: 0800-761-0880
http://www.apple.com/br/support
Καναδάς
Apple Canada Inc.
7495 Birchmount Rd.Markham, Ontario, Canada L3R 5G2 Canada
Μεξικό
Apple Operations Mexico, S.A. de C.V.
Prolongación Paseo de la Reforma #600, Suite 132, Colonia Peña Blanca, Santa Fé, Delegación Álvaro Obregón, México D. F., CP 01210, Mexico
Ηνωμένες Πολιτείες Αμερικής και Λοιπές χώρες της αμερικανικής ηπείρου
Apple Inc.
1 Infinite Loop; Cupertino, CA 95014, U.S.A.
Ευρώπη, Μέση Ανατολή και Αφρική


Ρωσική Ομοσπονδία
Limited Liability Company Apple Rus
5 Petrovka Street, Berlin House Business Center, 107031, Moscow, Russian Federation
Τουρκία
Apple Teknoloji ve Satış Limited Şirketi
FSM Mahallesi Poligon Caddesi Buyaka 2 Sitesi No:8, Blok No.2 (C Blok) Kat:18 34471 Ümraniye İstanbul, Turkey
Όλες οι άλλες χώρες
Apple Distribution International
Hollyhill Industrial Estate Hollyhill, Cork, Republic of Ireland
Ασία - Ειρηνικός


Αυστραλία, Νέα Ζηλανδία Fiji, Papua New Guinea Vanuatu
Apple Pty. Limited.
PO Box A2629, Sydney South, NSW 1235, Australia Τηλ.: 133 622
Χονγκ Κονγκ
Apple Asia Limited
2401 Tower One, Times Square, Causeway Bay; Hong Kong
Ινδία
Apple India Private Ltd..
19th Floor, Concorde Tower C, UB City No 24, Vittal Mallya Road, Bangalore 560-001, India
Ιαπωνία
Apple Japan Inc.
6-10-1 Roppongi, Minato-ku Tokyo 106-6140, Japan
Κορέα
Apple Korea Ltd.
3901, ASEM Tower; 159, Samsung-dong, Gangnam-Gu; Seoul 135-798, Republic of Korea
Αφγανιστάν, Μπαγκλαντές, Μπουτάν, Μπρουνέι, Καμπότζη, Γκουάμ, Ινδονησία, Λάος, Σιγκαπούρη, Μαλαισία, Νεπάλ, Πακιστάν, Φιλιππίνες, Σρι Λάνκα, Βιετνάμ
Apple South Asia Pte. Ltd.
7 Ang Mo Kio Street 64
Singapore 569086

Λαϊκή Δημοκρατία της Κίνας
Apple Computer Trading (Shanghai) Co. Ltd. 
Units 610-13 on partial Floor 6, HSBC Building (i.e., Tower A), Shanghai ifc, 8 Century Avenue, Pudong New Area, Shanghai, China
Ταϊλάνδη
Apple South Asia (Thailand) Limited
44th Floor ,Room No. HH4401-6, The Offices at Central World, 999/9 Rama 1 Road , Pathumwan, Pathumwan , Bangkok 10330 Thailand
Ταϊβάν
Apple Asia LLC
19F., No.1, Songzhi Rd., Xinyi Dist., Taipei City 110, Taiwan
Λοιπές χώρες Ασίας - Ειρηνικού
Apple Inc.
1 Infinite Loop; Cupertino, CA 95014, U.S.A.

071814 Tech Support Greek v1.8

